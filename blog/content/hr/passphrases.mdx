---
# THIRD-PARTY ASSET NOTICE
#
# This file contains assets owned by Carbophile Group.
#
# Copyright 2025 Carbophile Group. Some rights reserved.
#
# NOTICE: The license grant for this project DOES NOT apply to
# the Carbophile Group assets contained within this file.
#
# These assets are licensed under the Creative Commons
# Attribution-NonCommercial 4.0 International License:
#
#	https://creativecommons.org/licenses/by-nc/4.0/
#
# RESTRICTIONS:
# You must provide appropriate credit and may NOT use
# these assets for commercial purposes.

author:
    name: "Borna Punda"
    photo: "CG-borna-punda"
    title: "Suosnivač"
date: "2025-12-20"
description: "Kako zapravo zapamtiti vaše lozinke bez da žrtvujete sigurnost."
thumbnail: "PIX-dice-stock"
title: "Frazne lozinke"
---

Godinama su nam govorili da koristimo složene simbole i brojeve. Međutim, NIST (National Institute of Standards and Technology) sada naglašava da je [duljina najvažniji faktor za snažnu lozinku](https://www.nist.gov/cybersecurity/how-do-i-create-good-password#what-is-nist%E2%80%99s-guidance-for-passwords).

Umjesto klasične "lozinke" (password), preporučujemo stvaranje **frazne lozinke** (passphrase), tj. niza nasumičnih riječi. Konkretno, preporučujemo lozinku od 6 riječi.

**Znanost:** Korištenje metode poput "Diceware" za odabir šest nasumičnih riječi pruža otprilike 78 bita entropije. Dok je lozinka od 8 znakova mačji kašalj za računalo, zaporka od 15+ znakova mogla bi potrajati više od 500 godina da se probije.

Naš mozak nije stvoren za pamćenje nasumičnih znamenki i znakova, već koncepata i priča. Tu nastupaju frazne lozinke. Kako bi vam se urezale u pamćenje, možete isprobati mnemoničku priču.

**Isprobajmo primjer:**

- **Riječi:** Plava, Klavir, Plesačica, Oblak, Šuma i Bicikl
- **Priča koju sam smislio:** "Plavi klavir svirala je plesačica na oblaku iznad šume dok je vozila bicikl."

Vizualizacijom ove luckaste slike stvorili ste "glavni ključ" od 35+ znakova koji vjerojatno nikada nećete zaboraviti, a koji haker u praksi nikada ne bi mogao pogoditi.

Sada, evo gdje se većina ljudi obeshrabri: _"Ne mogu smisliti priču za svaku web stranicu!"_

I ne morate. Trebate zapamtiti samo **jednu** priču. Koristite svoju zaporku od 6 riječi kao glavnu lozinku (*master password*) za pouzdani upravitelj lozinki poput **Bitwardena** ili open-source rješenja **KeePassXC**.

Ovi alati djeluju kao šifrirani sef za vaše lozinke. Volimo ih jer koriste šifriranje s nultim znanjem (*zero-knowledge encryption*), što znači da samo vi (osoba s pričom) možete ikada pristupiti svojim podacima.

Nakon što postavite svoj sef, prestanite sami izmišljati lozinke za Netflix, Instagram ili banku. Koristite generator lozinki ugrađen u vaš upravitelj.

Ljudi su vrlo loši u nasumičnim stvarima, pa makar ćete odlično zamisliti priču, prepustite odabir riječi računalu. Za to možete koristiti [Bitwarden Password Generator](https://bitwarden.com/password-generator/).

Ako ste jako paranoični _(poput mene)_, možda nećete vjerovati računalu pri biranju riječi; u tom slučaju možete posegnuti za jednim od prvih rekreacijskih predmeta koje su ljudi ikada napravili. Običnom kockicom. Prepuštamo našim prijateljima iz Electronic Frontier Foundationa da vam [objasne taj proces](https://www.eff.org/dice).
